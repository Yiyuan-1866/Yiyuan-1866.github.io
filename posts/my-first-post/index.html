<!doctype html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1">
    <meta name="description" content="Cat">
    <link rel="icon" type="image/x-icon" href="https://yiyuan-1866.github.io/img/logo.svg">
    
    <link rel="stylesheet" href="https://yiyuan-1866.github.io/css/style.min.1dac2dce58058802a69e8c1e3ae7a2820fa9411cff0cded4211b8a1403b3b8327c23f39304b5650b1ffe9b747ea64029f9c811425cf1ffa0eb081ab9ccec871b.css" integrity="sha512-HawtzlgFiAKmnoweOueigg&#43;pQRz/DN7UIRuKFAOzuDJ8I/OTBLVlCx/&#43;m3R&#43;pkAp&#43;cgRQlzx/6DrCBq5zOyHGw==" crossorigin="anonymous"> 
    

</head>

<title>
    
     般若波罗蜜多心经 | Exploring the Echoes
   
</title> 

<body> 
<header>
     <div class="cat">
      <h1><a href="https://yiyuan-1866.github.io/">Exploring the Echoes</a></h1>
     
      <ul class="header-link">
        
        <li><a class="link" href="/">Home</a></li>
        
        <li><a class="link" href="/posts/">Blog</a></li>
        
        <li><a class="link" href="/contact/">Contact</a></li>
        
        <li><a class="link" href="/about/">About</a></li>
        
      </ul>
    </div>
</header>
<div id="content">

<div class="container">
		<article>
			<h1 class="head-blog">般若波罗蜜多心经</h1>
			<div class="time">Dec 16, 2023</div>
			<div>
				<p>观自在菩萨，行深般若波罗蜜多时，照见五蕴皆空，度一切苦厄。舍利子，色不异空，空不异色；色即是空，空即是色。受、想、行、识，亦复如是。舍利子，是诸法空相，不生不灭，不垢不净，不增不减，是故空中无色，无受、想、行、识；无眼、耳、鼻、舌、身、意；无色、声、香、味、触、法；无眼界，乃至无意识界；无无明，亦无无明尽；乃至无老死，亦无老死尽。无苦、集、灭、道，无智亦无得。以无所得故，菩提萨埵，依般若波罗蜜多故，心无罣碍。无罣碍故，无有恐怖，远离颠倒梦想，究竟涅槃。三世诸佛，依般若波罗蜜多故，得阿耨多罗三藐三菩提。故知般若波罗蜜多，是大神咒，是大明咒，是无上咒，是无等等咒，能除一切苦，真实不虚。故说般若波罗蜜多咒，即说咒曰：“揭谛、揭谛，波罗揭谛，波罗僧揭谛，菩提萨婆诃。”</p>

			</div>

		</article>
	</div>
	<div class="blog container">
   <div class="head-blog">
    <h3>Related article</h3>
   </div>
<ul class="article-list">

	
<li class="post">      
    <span>Mar 28, 2023 </span> 
    <a class="blog-title" href="/blog/cat/">Cool Cat</a>
</li>


	
<li class="post">      
    <span>Mar 28, 2023 </span> 
    <a class="blog-title" href="/blog/kitty/">Cool Kitty</a>
</li>


 </ul>
</div>


</div>
<footer class="footer">
    <p><a href="https://gohugo.io">Hugo Cat</a></p>
    <p>Forkme on <a href="https://github.com/httpsecure/hugo-cat">Github</a></p>
</footer>


</body>
</html>